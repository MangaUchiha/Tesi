% The Abstract Page
\clearpage 
\addtotoc{Abstract (Italian)}  % Add the "Abstract" page entry to the Contents
\abstractitalian{
	%The Thesis Abstract is written here (and usually kept to just this page). 
	%The page is kept centered vertically so can expand into the blank space above the title too \ldots
	
In questo studio sono stati analizzati i dati demografici, clinici e laboratoristici di 285 bambini adottati tramite adozione internazionale provenienti da tutto il mondo e visitati presso il centro del GNLBI di San Vito al Tagliamento tra il gennaio 2002 e il dicembre 2017. Tutti i bambini sono stati sottoposti al protocollo diagnostico-assistenziale del GNLBI, il quale include una valutazione clinica completa, esami ematochimici e strumentali, al fine di stimare la prevalenza di malattie infettive, stati carenziali e copertura vaccinale. Le condizioni morbose più frequentemente riscontrate sono state: anemia microcitica (8\%), deficienza di vitamina D (40\%), parassitosi gastroenterica (41\%) e titoli anticorpali vaccinali insufficienti o assenti (65\%). Tutte queste condizioni sono però trattabili e non severe. Il 17\% dei bambini esaminati presentava inoltre una Mantoux positiva. Le infezioni più severe, come l'epatite B e C, l'infezione da HIV e la sifilide si sono riscontrate con estrema rarità, in accordo con la letteratura internazionale specializzata in medicina del bambino adottato e immigrato. 

Inoltre, sono stati analizzati i costi e i benefici di buona parte del protocollo impiegato e si è concluso che l'emocromo, la Mantoux e la titolazione degli anticorpi vaccinali si configurano come esami a costi accettabilmente contenuti e grande impatto sul decorso clinico e terapeutico del bambino. Al contrario, i livelli sierici di vitamina D e gli esami atti a determinare la presenza di infezioni parassitarie gastrointestinali, da HBV, HCV, HIV e sifilide potrebbero non essere impiegati in uno screening di primo livello. Sono stati inoltri valutati l'impatto economico di queste analisi e i potenziali risparmi, se queste fossero accantonate.

In conclusione, la gran maggioranza dei bambini adottati tramite adozione internazionale gode di buona salute e solo pochissimi soffrono di patologie mediche maggiori. Nonostante il protocollo diagnostico-assistenziale del GNLBI sia una pietra miliare della pediatria del bambino migrante e adottato, crediamo ci sia spazio per migliorare, se letto in prospettiva di costi e benefici.
}

